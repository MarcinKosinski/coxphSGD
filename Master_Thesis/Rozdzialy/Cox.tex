\chapter{Model Coxa}\label{chap2}
%\begin{flushright}
%\textit{The proportion of my life that I spent working on the \\ 
%proportional hazards model is, in fact, very small. I had an \\
% idea of how to solve it but I could not complete the \\
%  argument and so it took me about four years on and off... \\
%Sir David Cox, An interview with Sir David Cox, 2014.
%}
%\end{flushright}
W tym rozdziale zostanie przedstawiony model proporcjonalnych hazardów Coxa. Głównym celem pracy jest wykorzystanie numerycznej metody do estymacji współczynników w rozważanym modelu. Więcej o estymacji metodą stochastycznego spadku gradientu napisane jest w rozdziale \ref{SGD}. Wykorzystane definicje i twierdzenia oparte są o \cite{cox}, \cite{ther}, \cite{assel} i \cite{burzyk1}.

%\section{Nomenklatura i podstawy analizy przeżycia}

%Analiza przeżycia to zbiór metod statystycznych badających procesy, w których interesujący jest czas, jaki upłynie do (pierwszego) wystąpienia pewnego zdarzenia.

\section{Wprowadzenie do modelu Coxa i terminologia}

Analiza przeżycia, w której model Coxa znalazł największe zastosowania, polega na modelowaniu wpływu czynników na czas
do wystąpienia pewnego zdarzenia. Zdarzeniem może być np. śmierć pacjenta, awaria urządzenia, zerwanie umowy przez klienta, odejście z pracy pracownika lub deaktywacja pewnej usługi. Analizując czasy do wystąpienia zdarzenia wykorzystuje się funkcję przeżycia bądź niosącą równoważną informację funkcję hazardu.

W poniższych definicjach $T_{i}^*, i = 1, \dots, n$ to dodatnie, ciągłe zmienne losowe, które odpowiadają czasom do wystąpienia zdarzenia dla obserwacji $X_i$. Zakłada się, że czasy $T_{i}^*$ to niezależne zmienne losowe o gęstościach $f_i(t)$.
\begin{definition}\label{def:przezycie}
\textbf{Funkcja przeżycia}, to funkcja, która spełnia
\begin{equation}
S_i(t) = \mathbb{P}(T^*_{i} \geq t )  = 1 - F_i(t), t \in \mathbb{R}
\end{equation}
gdzie $F_i(t)$ to dystrybuanta rozkładu zadanego gęstością $f_i(t)$.
\end{definition}
\begin{definition}\label{def:haz}
\textbf{Funkcja hazardu} to funkcja, która wyraża się wzorem
%\begin{equation}
\begin{align*}
\lambda_i(t) & =  \lim\limits_{h\rightarrow 0}\dfrac{\mathbb{P}(t \leq T_{i}^* \leq t +h | T_{i}^* \geq t)}{h} & \ \\
 \ & = \lim\limits_{h\rightarrow 0}\dfrac{\mathbb{P}(t \leq T_{i}^* \leq t +h )}{h}\cdot\frac{1}{  \mathbb{P}(T_{i}^* \geq t)} & \ \\ \ & = \lim\limits_{h\rightarrow 0} \frac{F_i(t+h) - F_i(t) }{h}\cdot\frac{1}{S_i(t)} & =  \frac{f_i(t)}{S_i(t)}.
\end{align*}
%\end{equation}
\end{definition}


\newpage
Wartość funkcji hazardu w momencie $t$ traktuje się jako chwilowy potencjał pojawiającego się zdarzenia (np. śmierci lub choroby), pod warunkiem że osoba dożyła czasu $t$. Funkcja hazardu nazywana jest również funkcją ryzyka,
intensywnością umieralności (\textit{force of mortality}), umieralnością
chwilową (\textit{instantaneous death rate}) lub chwilową
częstością niepowodzeń (awarii) (\textit{failure rate}). Ostatniego
określenia używa się w teorii odnowy \citep{cox0}, w której analizuje
się awaryjność elementów przemysłowych. 


Model proporcjonalnych hazardów Coxa \citep{cox} jest obecnie najczęściej stosowaną procedurą do modelowania relacji pomiędzy zmiennymi objaśniającymi a przeżyciem lub innym cenzurowanym zdarzeniem. Model ten umożliwia analizę wpływu czynników prognostycznych na przeżycie. Sir David Cox opracował model tego typu dla tabeli przeżyć i zilustrował jego zastosowanie w przypadku białaczki, ale może być on stosowany do obliczania
przeżyć w odniesieniu do innych chorób, jak
w przypadku przeżyć w chorobach nowotworowych lub
kardiologicznych po transplantacji serca \citep{norwe}. 

\begin{definition}\label{defi:koksik}
\textbf{Model Coxa} zakłada postać funkcji hazardu dla i-tej obserwacji $X_i$ jako
\begin{equation}\label{eq:haz}
\lambda_i(t) = \lambda_0(t)e^{X_i(t)'\beta},
\end{equation}
gdzie $\lambda_0$ to niesprecyzowana nieujemna funkcja nazywana \textit{bazowym hazardem}, a $\beta$ to wektor współczynników rozmiaru $p$, co odpowiada liczbie zmiennych objaśniających w modelu Coxa.
\end{definition}

Takie sformułowanie modelu gwarantuje, że funkcja hazardu jest nieujemna. 


Model Coxa, dla zmiennych stałych w czasie, nazywany jest \textbf{modelem proporcjonalnych hazardów}, gdyż proporcja hazardów dwóch obserwacji $X_i$ i $X_j$ jest stała w czasie:  
$$\dfrac{\lambda_i(t)}{\lambda_j(t)} = \dfrac{\lambda_0(t)e^{X_i\beta}}{\lambda_0(t)e^{X_j\beta}} = \dfrac{e^{X_i\beta}}{e^{X_j\beta}} = e^{(X_i-X_j)\beta}.$$

Oznacza to, że hazard dla jednej obserwacji można uzyskać poprzez przemnożenie hazardu dla innej obserwacji przez pewną stałą $c_{ij}$:
$$\lambda_i(t) = \dfrac{e^{X_i'\beta}}{e^{X_j'\beta}} \cdot \lambda_j(t) = c_{ij} \cdot \lambda_j(t).$$

W modelu proporcjonalnych hazardów istotnym elementem jest estymacja stałych $c_{ij}$.

\section{Założenia modelu proporcjonalnego ryzyka Coxa}

Model Coxa znalazł szerokie zastosowanie w sytuacjach, gdy analiza wymaga wykorzystania cenzurowanych danych. Model Coxa jest w stanie wykorzystać je do estymacji współczynników w modelu, przekładających się na proporcje hazardów. Z uwagi na aspekt praktyczny podyktowany warunkami technicznymi prób klinicznych i badań biologicznych, zbiory danych klinicznych zawierają cenzurowane czasy zdarzeń. Oznacza to, że w wielu przypadkach niemożliwe jest obserwowanie czasu zdarzeń dla wszystkich pacjentów. Niekiedy jest to uwarunkowane zbyt długim terminem do wystąpienia zdarzenia. Nierzadko jest to związane z~zaplanowanym okresem próby klinicznej, który jest krótszy niż czas do zdarzenia dla pacjentów, którzy mogli zostać włączeni do próby klinicznej pod koniec jej trwania i nie udało się zaobserwować ich zdarzeń. W wielu przypadkach pacjenci, traktowani jako obserwacje w~zbiorze, znikają z pola widzenia w momencie, gdy np. przestają pojawiać się na wizytach kontrolnych. Może być to spowodowane negatywnymi relacjami z lekarzem prowadzącym lub przeprowadzką. W~takich sytuacjach wykorzystuje się daną obserwację do momentu jej ostatniej kontroli. Nie rezygnuje się z niej w analizie lecz wykorzystuje się o niej informacje w pełni dla czasu, w którym przebywała pod obserwacją. Jest to ogromna zaleta modelu Coxa.

Z przyczyny cenzurowanych danych potrzebne są założenia modelu dotyczące cenzurowania czasów, które opierają się o następujące definicje.

\begin{definition}
\textbf{Cenzuorwanie prawostronne} polega na zaobserwowaniu czasu 
$$T= \min(T^*, C),$$
gdzie $T^*$ to prawdziwy czas zdarzenia, zaś $C$ jest nieujemną zmienną losową.
\end{definition}


\begin{definition}
\textbf{Cenzurowanie jest niezależne} jeśli zachodzi
$$ \lim\limits_{h\rightarrow 0}\dfrac{\mathbb{P}(t \leq T^* \leq t +h | T^* \geq t)}{h} =  \lim\limits_{h\rightarrow 0}\dfrac{\mathbb{P}(t \leq T^* \leq t +h | T^* \geq t, Y(t) = 1)}{h},$$
gdzie $Y(t) = 1$ jeśli do chwili $t$ nie wystąpiło zdarzenie ani cenzurowanie, czyli jednostka pozostaje narażona na ryzyko zdarzenia oraz $Y(t)=0$ w przeciwnym wypadku.
\end{definition}

Interpretacja tej definicji jest następująca: jednostka cenzurowana w chwili $t$ jest reprezentatywna dla wszystkich innych narażonych na ryzyko zdarzenia w chwili $t$. Innymi słowy cenzurowanie nie wybiera z populacji osobników bardziej albo mniej narażonych na zdarzenie. Cenzurowanie działa niezależnie od mechanizmu występowania zdarzenia.

\begin{definition}
\textbf{Cenzurowanie jest nie-informatywne} jeśli zachodzi
\begin{equation}\label{nieinf}
g(t;\theta, \phi) \equiv g(t;\phi),
\end{equation}
gdzie $g(t;\theta, \phi)$ jest funkcją gęstości dla cenzurowań $C_i$ wyrażonych jako niezależne zmienne losowe o jednakowym rozkładzie, zaś prawdzie czasy $T^*_i$ są interpretowane jako niezależne zmienne losowe o gęstościach $f_i(t;\theta)$, czyli $\theta$ parametryzuje jedynie rozkłady czasów zdarzeń.
\end{definition}

Oznacza to, że cenzurowanie nie daje informacji o parametrach rozkładu czasów zdarzeń, ponieaż nie zależy od parametrów od których zależny jest hazard.

\textbf{Model proporcjonalnych hazardów Coxa oparty jest na założeniach:}
\begin{enumerate}
\item[$i$)] Współczynniki modelu $\beta_k, k = 1,\cdots,p$ są stałe w czasie, co przekłada się na to, że stosunek hazardów dla dwóch obserwacji jest stały w~czasie.
\item[$ii$)] Postać funkcjonalna efektu zmiennej niezależnej - postać modelu $\lambda_i(t) = \lambda_0(t)e^{X_i(t)'\beta}$.
\item[$iii)$] Obserwacje są niezależne.
\item[$iv)$] Cenzurowanie czasów jest nie-informatywne.
\item[$v)$] Cenzurowanie czasów jest niezależne (od mechanizmu występowania zdarzenia).
\end{enumerate}

\section{Estymacja w modelu Coxa}

Funkcja hazardu jest wykładniczą funkcją zmiennych objaśniających, nieznana jest natomiast
postać bazowej funkcji hazardu (Definicja \ref{defi:koksik}), co bez dalszych założeń uniemożliwia estymację standardową
metodą największej wiarygodności. Rozwiązaniem Cox’a jest maksymalizacja tylko tego fragmentu funkcji wiarygodności, który zależy jedynie od estymowanych parametrów. W modelu Coxa proporcjonalnych hazardów estymacja współczynników $\beta$ oparta jest o częściową funkcję wiarogodności. 

Dla konkretnego czasu zdarzenia $t_i$, gdzie w zbiorze obserwowanych jest K czasów zdarzeń, prawdopodobieństwo warunkowe ze względu na liczność zbioru ryzyka w czasie $t_i$, że czas zdarzenia dotyczy $i$-tej jednostki spośród wciąż obserwowanych jest równe
\begin{equation}
\dfrac{e^{X_i'\beta}}{\sum\limits_{l\in \mathscr{R}(t_i)}^{}e^{X_l'\beta}},
\end{equation}
gdzie \textit{zbiór ryzyka} $\mathscr{R}(t_i)$, w chwili $t_i$, rozumiany jest jako zbiór indeksów obserwacji, które są w danym czasie $t_i$ pod obserwacją.

Chcąc estymować współczynniki metodą największej wiarogodności należy rozważyć funkcję wiarogodności, która dla niezależnego cenzurowania prawostronnego ma postać:
\begin{equation}
L(\beta,\varphi) =  {}_{p}L(\beta)\cdot L^{*}(\beta,\varphi),
\end{equation}
gdzie, dla $\lambda(t), f(t), S(t)$ wprowadzonych w Definicjach \ref{def:haz} i \ref{def:przezycie}
\begin{equation}
{}_{p}L(\beta) = \prod\limits_{i=1}^{n}f(t_i;\beta)^{\delta_i}S(t_i;\beta)^{1-\delta_i}=\prod\limits_{i=1}^{n}\lambda(t_i;\beta)^{\delta_i}S(t_i;\beta)
\end{equation}
to częściowa funkcja wiarogodności, a $L^{*}(\beta,\varphi)$ zależy od cenzurowania (parametr $\varphi$).

Wtedy dla niezależnego cenzurowania i dla czasów zdarzeń, które nie zaszły jednocześnie \textbf{częściowa funkcja wiarogodności w modelu Coxa} ma postać:
\begin{equation}
{}_{p}L(\beta) = \prod\limits_{i=1}^{K}\dfrac{e^{X_i'\beta}}{\sum\limits_{l=1}^{n}Y_l(t_i)e^{X_l'\beta}},
\end{equation}
gdzie $Y_l(t_i)$ = 1, gdy obserwacja $X_l$ jest w zbiorze ryzyka w czasie $t_i$, i $Y_l(t_i)$ = 0 w przeciwnym przypadku, $n$ to liczba obserwacji w zbiorze, a $K$ to wspomniana wyżej liczba zaobserwowanych czasów zdarzeń. Zaletą takiej postaci funkcji częściowej wiarogodności jest to, że w~jej wzorze nie występuje funkcja bazowego hazardu, zatem estymacja współczynników może odbywać się bez znajomości jej postaci.

Jeśli dodatkowo cenzurowanie jest nie-informatywne, to ${}_{p}L(\beta)$ jest \textbf{pełną} funkcją wiarogodności, bowiem wówczas $$L^{*}(\beta,\varphi)\propto L^{*}(\varphi)$$ co bierze się z definicji cenzurowania nie-informatywnego (\ref{nieinf}) $$g(t;\theta, \phi) \equiv g(t;\phi).$$

Ponieważ model proporcjonalnych hazardów Coxa zakłada niezależność i nie-informatywność cenzurowania, można uważać, że częściowa funkcja wiarogodności daje pełną informację o~współczynnikach. Zatem wnioskowanie w oparciu o nią jest uzasadnione i poprawne.

W sytuacjach, gdy nie jest spełnione założenie nie-informatywności cenzurowania i częściowa funkcja wiarogodności nie jest funkcją wiarogodności w sensie bycia proporcjonalną do prawdopodobieństwa obserwowanego zbioru, można ją traktować jako funkcję wiarogodności w~celu asymptotycznego wnioskowania \citep{ther}.


\subsubsection{Analityczna estymacja współczynników}
Standardowo w celu znalezienia maximum, aby ułatwić obliczenia, można rozważaną funkcję obłożyć monotoniczną transformacją, np. logarytmem, tak aby w konsekwencji otrzymać \textbf{częściową~funkcję~log-wiarogodności}
\begin{equation}
{}_{p}\ell(\beta) = \sum\limits_{i=1}^{K}X_i'\beta - \sum\limits_{i=1}^{K}\log\Big(\sum\limits_{l\in \mathscr{R}(t_i)}^{}e^{X_l'\beta}\Big).
\end{equation}
Analityczne obliczenia dają $p$-wymiarowy wektor pochodnych, dla $k=1,\dots,p$
\marginnote{\tiny{$X_{ik}$~to~$i$~ta \\ obserwacja \\ i $k$ ta zmienna.}}[1cm]
\begin{equation}\label{score}
U_k(\beta)=\dfrac{\partial{}_{p}\ell_k(\beta)}{\partial\beta_k}=\sum\limits_{i=1}^{K}\Big(X_{ik}-A_{ik}\Big),
\end{equation}
gdzie czynnik
\begin{equation}
A_{ik} = \dfrac{\sum\limits_{l\in \mathscr{R}(t_i)}^{} X_{lk} e^{X_l'\beta}}{\sum\limits_{l\in \mathscr{R}(t_i)}^{} e^{X_l'\beta}}
\end{equation}
to średnia z $X_{.k}$ ($k$-tych zmiennych) po skończonej populacji $\mathscr{R}(t_i)$, z wykorzystaniem \textit{ważonej eksponencjalnie} formy próbkowania.

Z kolei drugie pochodne cząstkowe \citep{cox} mają postać dla $k_1,k_2=1,\dots,p$
\begin{equation}\label{grad}
\mathscr{I}_{k_1k_2}(\beta) = - \dfrac{\partial^2{}_{p}L(\beta)}{\partial\beta_{k_1}\partial\beta_{k_2}}=\sum\limits_{i=1}^{K}C_{ik_1k_2}(\beta),
\end{equation}
gdzie
\begin{equation}
C_{ik_1k_2}(\beta)=\dfrac{\sum\limits_{l\in \mathscr{R}(t_i)}^{} X_{lk_1}X_{lk_2}e^{X_l'\beta}}{\sum\limits_{l\in \mathscr{R}(t_i)}^{} e^{X_l'\beta}} - A_{ik_1}(\beta)A_{ik_2}(\beta)
\end{equation}
to kowariancja pomiędzy $X_{.k_1}$ ($k_1$-tymi zmiennymi) a $X_{.k_2}$ ($k_2$-tymi zmiennymi) przy tej formie ważonego próbkowania.

Estymator największej wiarogodności $\beta$ można uzyskać poprzez przyrównanie (\ref{score}) do $0$, a~numerycznie poprzez iteracyjne wykorzystanie (\ref{score}) oraz (\ref{grad}) w algorytmie spadku gradientu rzędu II nazywanego również algorytmem Raphsona-Newtona, który jest opisany w~podrozdziale \ref{R-N}. Jest to tradycyjne i szeroko stosowane podejście do estymacji współczynników w~modelu proporcjonalnych hazardów Coxa. Niniejsza praca skupia się na wykorzystaniu metody estymacji współczynników jaką jest metoda stochastycznego spadku wzdłuż gradientu, która jest szerzej opisana w następnym rozdziale \ref{numPAJ}.

\newpage

\section{Generowanie danych dla modelu Coxa}

Poniższy podrozdział przedstawia metodę odwrotnych prawdopodobieństw opisaną szerzej w~\cite{bender}, dzięki której można wygenerować czasy zdarzeń dla zadanej z góry funkcji hazardu i zmiennych objaśniających. Ta metoda posłuży w rozdziale \ref{rozdz4} do wygenerowania danych w celu weryfikacji jakości procesu numerycznej estymacji współczynników modelu, w sytuacji gdy wykorzystywany jest algorytm stochastycznego spadku gradientu.

Mówiąc o funkcji przeżycia warto wprowadzić skumulowaną funkcję hazardu.
\begin{definition}
\textbf{Skumulowaną funkcją hazardu} nazywa się funkcję spełniającą zależność
\begin{equation}\label{zaradzix}
H(t) = \int\limits_{0}^{t}\lambda(u) du,
\end{equation}
gdzie $\lambda(u)$ to pewna funkcja hazardu, o której mówi Definicja (\ref{def:haz}).
\end{definition}

Wtedy, dla zdefiniowanej w Definicji \ref{eq:haz} funkcji hazardu, funkcja przeżycia i jej dopełnienie (dystrybuanta) dla modelu Coxa proporcjonalnych hazardów wygląda następująco

\begin{align}
S(t|x)= & e^{-H_0(t)\cdot e^{x'\beta}}, \\ 
F(t|x) = & 1 - e^{-H_0(t)\cdot e^{x'\beta}},\label{siema}
\end{align}
gdzie $H_0(t)$ to bazowa skumulowana funkcja hazardu, czyli $H_0(t) = \int\limits_{0}^{t}\lambda_0(u) du$.

Niech $Y$ będzie zmienną losową o dystrybuancie zadanej w (\ref{siema}), wtedy zmienne losowe $U=F(Y), 1-U$ mają rozkład jednostajny $U \sim \mathcal{U}([0,1])$. Dodatkowo, niech $T$ będzie czasem przeżycia w modelu Coxa, wtedy z (\ref{siema}) wynika
\begin{equation}
U = e^{-H_0(T)\cdot e^{x'\beta}} \sim \mathcal{U}([0,1]).
\end{equation}

Jeżeli $\lambda_0(t) >0$ dla każdego $t$, to $H_0(t)$ jest niemalejąca i ma poprawnie zdefiniowaną uogólnioną odwrotność $H_0^{-1}(t)$, zaś czas przeżycia $T$ dla modelu Coxa może być wyrażony przez 
\begin{equation}\label{eq:czasy}
T = H_0^{-1}(-\log(U)\cdot e^{-x'\beta}),
\end{equation}
gdzie  $U \sim \mathcal{U}([0,1])$.

\subsubsection{Przykład symulacji dla rozkładu Weibulla}\label{symWei}

Równanie (\ref{eq:czasy})  jest odpowiednie do generowania czasów do zdarzenia w modelu Coxa, gdy potrafi się odpowiednio generować zmienne z rozkładu $\mathcal{U}([0,1])$. Jest to możliwe w większości pakietów statystycznych. Poniżej przedstawiony jest kod w języku $\mathcal{R}$ \citep{programikr}, dzięki któremu możliwe jest generowanie czasów zdarzeń pochodzących z rozkładu Weibulla \citep{collett}, dla którego funkcja bazowego hazardu ma postać
\begin{equation}
\lambda_0(t)=\lambda\rho t^{\rho-1},
\end{equation}
gdzie $\lambda>0$ to parametr skali, zaś $\rho > 0$ to parametr kształtu.

\newpage

Z (\ref{zaradzix}) wynika, że bazowa skumulowana funkcja hazardu dla rozkładu Weibulla wynosi
\begin{equation}
H_0(t) = \int\limits_{0}^{t} \lambda\rho u^{\rho-1} du = \lambda t^{\rho},
\end{equation}
zaś jej funkcja przeciwna to
\begin{equation}\label{asd}
H_0^{-1}(t)= (\lambda^{-1}t)^{\frac{1}{\rho}}.
\end{equation}
Wtedy podstawiając (\ref{asd}) do (\ref{eq:czasy}) można otrzymać
\begin{equation}
T = (\lambda^{-1}\cdot(-\log(U))\cdot e^{-x'\beta})^{\frac{1}{\rho}} = \Big(-\frac{\log(U)}{\lambda e^{x'\beta}}\Big)^{\frac{1}{\rho}}.
\end{equation}

Dzięki tym rozważaniom, możliwe było stworzenie kodu generującego czasy i indykatory zdarzeń dla zadanych z góry współczynników modelu i zmiennych objaśniających. Poniższy kod i jego rezultat posłużą w rozdziale \ref{implemento} do diagnostyki procesu estymacji w modelu Coxa w przypadku wykorzystania algorytmu stochastycznego spadku gradientu.

\ \newline \ \newline 
\begin{Shaded}
\begin{Highlighting}[]
\NormalTok{dataCox <-}\StringTok{ }\NormalTok{function(N, lambda, rho, x, beta, censRate)\{}
  
  \CommentTok{# real Weibull times}
  \NormalTok{u <-}\StringTok{ }\KeywordTok{runif}\NormalTok{(N)}
  \NormalTok{Treal <-}\StringTok{ }\NormalTok{(-}\StringTok{ }\KeywordTok{log}\NormalTok{(u) /}\StringTok{ }\NormalTok{(lambda *}\StringTok{ }\KeywordTok{exp}\NormalTok{(x %*%}\StringTok{ }\NormalTok{beta)))^(}\DecValTok{1} \NormalTok{/}\StringTok{ }\NormalTok{rho)}
  
  \CommentTok{# censoring times}
  \NormalTok{Censoring <-}\StringTok{ }\KeywordTok{rexp}\NormalTok{(N, censRate)}
  
  \CommentTok{# follow-up times and event indicators}
  \NormalTok{time <-}\StringTok{ }\KeywordTok{pmin}\NormalTok{(Treal, Censoring)}
  \NormalTok{status <-}\StringTok{ }\KeywordTok{as.numeric}\NormalTok{(Treal <=}\StringTok{ }\NormalTok{Censoring)}
  
  \CommentTok{# data set}
  \KeywordTok{data.frame}\NormalTok{(}\DataTypeTok{id=}\DecValTok{1}\NormalTok{:N, }\DataTypeTok{time=}\NormalTok{time, }\DataTypeTok{status=}\NormalTok{status, }\DataTypeTok{x=}\NormalTok{x)}
\NormalTok{\}}

\NormalTok{x <-}\StringTok{ }\KeywordTok{matrix}\NormalTok{(}\KeywordTok{sample}\NormalTok{(}\DecValTok{0}\NormalTok{:}\DecValTok{1}\NormalTok{, }\DataTypeTok{size =} \DecValTok{40}\NormalTok{, }\DataTypeTok{replace =} \OtherTok{TRUE}\NormalTok{), }\DataTypeTok{ncol =} \DecValTok{2}\NormalTok{)}

\KeywordTok{head}\NormalTok{(}\KeywordTok{dataCox}\NormalTok{(}\DecValTok{20}\NormalTok{, }\DecValTok{3}\NormalTok{, }\DecValTok{2}\NormalTok{, x, }\DataTypeTok{beta =} \KeywordTok{c}\NormalTok{(}\DecValTok{2}\NormalTok{,}\DecValTok{3}\NormalTok{), }\DecValTok{5}\NormalTok{))}
\end{Highlighting}
\end{Shaded}

\begin{verbatim}
  id       time status x.1 x.2
1  1 0.01193626      0   0   1
2  2 0.03567485      0   1   1
3  3 0.13330012      1   0   1
4  4 0.04358821      1   1   1
5  5 0.03825366      1   1   1
6  6 0.29355955      1   1   0
\end{verbatim}
