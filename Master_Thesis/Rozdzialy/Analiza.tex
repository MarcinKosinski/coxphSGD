\chapter{Analiza danych genomicznych}

\newpage
\section{Genetyczne podstawy nowotworzenia}
Choroby nowotworowe stanowią drugą, po chorobach serca, przyczynę zachorowań i zgonów na całym świecie. Wyniki opracowane przez Polską Unię Onkologiczna wskazują na tendencję wzrostową liczby zachorowań na nowotwory i rokują na utrzymanie się jej do 2020~\cite{zikula}.

Według współczesnej definicji \textbf{nowotwór} jest chorobą cyklu komórkowego i oznacza \cite{zikula2} \\ \ \\ \textit{nieprawidłową tkankę, która powstała z jednej komórki i rośnie jako następstwo zaburzeń dynamizmu i prawidłowego przebiegu cyklu komórkowego oraz zaburzeń różnicowania się komórki i komunikacji wewnątrzkomórkowej, międzykomórkowej i pozakomórkowej jej klonalnego potomstwa}. \\ \ \\
Wyniki badań nad transformacją nowotworową wykazały, że nowotwory powstają jako wynik wielu nielegalnych mutacji w DNA komórki somatycznej, które poprzez kumulację wywołują utratę kontroli nad proliferacją (rozwojem), wzrostem i różnicowaniem~\cite{zikula5}.

Proces tworzenia nowotworu (\textbf{karcynogeneza}) jest wieloczynnikowy i wielostopniowy, a~zmiany w nim nasilają się w miarę pogłębiania się niestabilności genetycznej \cite{zikula2}. Transformacja nowotworowa następuje w wyniku zmian powstałych w obrębie czterech różnych kategorii genów, które wpływają na proliferację i różnicowanie komórek \cite{zikula}. Lista genów wpływających na proliferację i różnicowanie komórek z opisem \cite{zikula4} znajduje się poniżej
\begin{itemize}
\item \textit{geny regulujące naprawę uszkodzonego DNA} - mechanizmy szybkiej naprawy DNA zapobiegają przed mutacjami genów odpowiedzialnyh m. in. za proliferację i rożnicowanie się komórek. Geny biorące udział w naprawie DNA nie są onkogenne, natomiast mutacje w ich obrębie mogą ułatwić transformację nowotworową oraz podwyższają ryzyko utrwalenia się zmian w pozostałych grupach i dlatego mają podstawowe znaczenie dla integracji genomu.
\item \textit{geny supresorowe} (antyonkogeny) - geny działające hamująco na procesy proliferacji komórkowej bądź stabilizująco na procesy utrzymujące stabilność genetyczną komórki,
\item \textit{protoonkogeny} - potencjalnie zdolne do wyzwolenia procesu transformacji nowotworowej. Uwarunkowana mutacją zmiana ich ekspresji sprawia, że przekształcają się w~onkogeny, czyli geny bezpośrednio aktywujące transformację nowotworową,
\item \textit{geny regulujące apoptozę} (naturalny proces zaprogramowanej śmierci komórki w organizmach wielokomórkowych) - zahamowanie procesu apoptozy wydłuża okres przeżycia komórek, zwiększając tym samym liczebność populacji komórek narażonych na działanie karcynogenów i prawdopodobieństwo wystąpienia mutacji w komórce.
\end{itemize}
Zmiany genetyczne w komórkach zachodzą pod wpływem działania czynników mutagennych, do których można zaliczyć: promieniowanie UV (czynniki fizyczne), substancje obecne w dymie papierosowym i spalinach samochodowych, azbest i niektóre metale ciężkie (czynniki chemiczne), wirusy, toksyny bakteryjne i pasożytnicze oraz błędy podczas replikacji czy pośrednie produkty przemiany materii tj. hormony i wolne rodniki (czynniki biologiczne)~\cite{zikula3}.

Jedną z podstawowych cech komórek nowotworowych jest zdolność do endogennej produkcji sygnałów mitogennych bez udziału zewnętrznych czynników wzrostu, dlatego choroby nowotworowe są tak niebezpieczne a ich zwalczanie tak potrzebne.

\section{Projekt The Cancer Genome Atlas}

Do analizy wykorzystano dane udostępniane w ramach \textit{The Cancer Genome Atlas}~\cite{broad}. The~Cancer~Genome Atlas (TCGA) to kompleksowy projekt o skoordynowanych wysiłkach, mający na celu przyśpieszenie zrozumienia molekularnych podstaw raka. Ma się to odbywać poprzez stosowanie technologii analizy danych dużej skali do udostępnianych danych genomicznych i zsekwencjonowanego genomu tkanek nowotworowych. TCGA to inicjatywa \textit{National Cancer Institute} (NCI) oraz \textit{National Human Genome Research Institute} (NHGRI), czyli 2 z pośród 27 instytutów i centrów Narodowego Instytutu Zdrowia w Departamencie Zdrowia i Opieki Społecznej Stanów Zjednoczonych.

Jak podaje \cite{patrycja}, w biologii jest znane ponad 200 różnych form nowotworu i jeszcze więcej ich podtypów. Każdy z nich wywołany jest błędami w DNA, które sprawiają, że komórki rozrastają się w sposób niekontrolowany. Identyfikując zmiany w kompletnym zbiorze DNA (genomie) dla każdego nowotworu i zrozumiawszy jak te zmiany wpływają na jego rozrost, możliwe będzie stworzenie podstaw pod poprawne zapobieganie nowotworom, wczesne ich wykrywanie i leczenie. 

Nadrzędnym celem TCGA jest poprawić naszą zdolność do diagnozowania, leczenia i profilaktyki raka. TCGA aby osiągnąć ten cel w sposób naukowo rygorystyczny, początkowo jako projekt pilotażowy, opracowało i przetestowało strukturę badawczą konieczną do systematycznego badania całego spektrum zmian genomu zawartych w ponad 20 rodzajach raka.

Dzięki projektowi TCGA społeczność naukowców walczących z rakiem może korzystać z~danych o zsekwencjonowanych tkankach nowotworowych zebranych przez instytucje takie jak \textit{Cancer Genomics Hub} (CGHub) czy \textit{Genome Data Analysis Centers} (GDACs). Te i~wiele więcej instytucji opisanych szerzej jest w \cite{patrycja}. TCGA Genome Data Analysis Centers składają się z 7 instytucji, a jedna z nich \textit{Broad Institute, Cambridge} udostępnia dane oraz wyniki swoich analiz poprzez portal Firehose Broad GDAC (\texttt{http://gdac.broadinstitute.org/}). Portal udostępnia dane dla 38 kohort związanych z występującym typem nowotworu. Więcej na temat kohort i danych zawartych w TCGA można znaleźć w~\cite{chin1}, \cite{chin2}, \cite{future} czy \cite{patrycja}. 

Dane z TCGA pobrano przy użyciu pakietu \texttt{RTCGA} \cite{kosa1} i umieszczono w pakietach
\begin{itemize}
\item \texttt{RTCGA.clinical} \cite{kosa2}, zawierającym dane kliniczne o pacjentach,
\item \texttt{RTCGA.mutations} \cite{kosa3}, zawierającym dane o występujących w genach mutacjach
\end{itemize} 
oraz zostały one wykorzystane w następnym rozdziale do sprawdzenia czy występowanie mutacji w danym genie ma wpływ na przeżywalność pacjentów dotkniętych nowotworem.



\section{Analiza}